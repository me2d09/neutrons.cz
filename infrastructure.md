---
layout: page
title: Neutronová infrastruktura
permalink: /infrastructure
---
## Komunita

### European Neutron Scattering Association (ENSA)

je asociace delegátů zastupujících organizace uživatelů neutronů v Evropě. ENSA se mimo jiné podílí na pořádání mezinárodních konferencí ECNS, udílení cen za mimořádné příspěvky k rozvoji vědy s využitím neutronů, přípravě publikací monitorující zájmy a potřeby vědecké komunity v oboru s dopadem na další rozvoj infrastruktur pro výzkum s neutrony v Evropě.  
<https://ensa.ife.no/>

### League of advanced European Neutron Sources (LENS)

je asociace velkých výzkumných infrastruktur poskytujících neutronové svazky pro vědecké účely. LENS úzce spolupracuje s ENSA na koordinaci vývoje instrumentace a metod pro výzkum s využitím neutronů a dalších aktivit podporujících využívání neutronových zdrojů vědeckou komunitou. <https://lens-initiative.org/>

---
## Neutronová centra

Experimenty založené na metodách neutronového rozptylu a neutronového zobrazování vyžadují přístup k velkým výzkumným infrastrukturám, které disponují zdroji neutronových svazků a specializovaným instrumentálním vybavením. Řada těchto zařízení poskytuje svou kapacitu externím uživatelům prostřednictvím programu otevřeného přístupu. V případě veřejně publikovaného výzkumu je měřicí čas přidělován bezplatně na základě výběrového řízení, které hodnotí vědeckou kvalitu a technickou proveditelnost navrhovaných experimentů. Dále je uveden seznam neutronových zdrojů s velkým a středním výkonem, které poskytují měřící čas externím uživatelům v rámci programu otevřeného přístupu.

### V České republice

| | 
| --- |
|**Laboratoř neutronové fyziky CANAM** (Ústav jaderné fyziky AV ČR) u **reaktoru LVR-15** (Centrum výzkumu Řež s.r.o.)|
|ÚJF AV ČR provozuje u 10 MW [reaktoru LVR-15](https://www.cvrez.cz/cs/vyzkum-a-sluzby/provoz-reaktoru/vyzkumny-reaktor-lvr-15-12065) čtyři neutronové difraktometry určené zejména pro materiálový výzkum a jeden svazek vyhrazený pro analytické metody (hloubkové profilování a gama spektroskopie). V rámci infrastruktury CANAM jsou uživatelům dále k dispozici experimenty na zařízení pro neutronovou aktivační analýzu (NAA). Žádosti o měřicí čas lze podávat kdykoli prostřednictvím uživatelského portálu.| 
| _Informace o zařízení_:<br><https://www.ujf.cas.cz/cs/oddeleni/oddeleni-neutronovych-a-iontovych-metod/npl/><br><https://www.ujf.cas.cz/en/departments/department-of-neutron-and-ion-methods/npl/> |
| _Informace pro uživatele_:<br><https://www.ujf.cas.cz/en/research-development/large-research-infrastructures-and-centres/canam/open-access/> |

### Jinde v Evropě

| | 
| --- |
| **Institut Laue-Langevin** (ILL), Grenoble, Francie (ve spojení s Německem, Velkou Británií a desítkou dalších členských států) |
| Institut Laue-Langevin (ILL) patří mezi přední světová centra pro výzkum s využitím neutronů. Jeho zdrojem je výzkumný reaktor o výkonu 58 MW, který poskytuje svazky s nejvyšším kontinuálním tokem neutronů na světě. Uživatelům je k dispozici více než 40 experimentálních zařízení pokrývajících prakticky celé spektrum neutronových metod. Návrhy na experimenty jsou obvykle posuzovány dvakrát ročně v rámci otevřených výzev. Česká republika je členem ILL od roku 1999, což českým vědcům zajišťuje přístup k jeho infrastruktuře a případně i dlouhodobé pobyty doktorských studentů českých institucí. |
| _Informace o zařízení_:<br><https://www.ill.eu/for-ill-users/instruments/instruments-list> |
| _Informace pro uživatele_:<br><https://www.ill.eu/for-ill-users/welcoming-users-at-the-ill/news-updates-for-users> |


| | 
| --- |
| **Heinz Maier-Leibnitz Zentrum (MLZ):** Garching, Německo (národní zdroj) |
| MLZ je významné centrum pro výzkum s využitím neutronů, které je vybudováno u 20 MW výzkumného reaktoru FRM-II v německém Garchingu. Stejně jako ILL poskytuje velmi intenzivní toky neutronů pro více než 30 experimentálních zařízení, pokrývajících většinu známých metod neutronového výzkumu na kontinuálních zdrojích. MLZ nabízí podstatnou část své kapacity externím uživatelům z Německa i zahraničí. Návrhy na experimenty jsou obvykle posuzovány dvakrát ročně v rámci otevřených výzev. V současné době probíhá renovace a upgrade celého zařízení; restart uživatelského programu je plánován na podzim 2026. |
| _Informace o zařízení_:<br><https://mlz-garching.de/englisch/instruments.html> |
| _Informace pro uživatele_:<br><https://mlz-garching.de/user-office> |


| | 
| --- |
| **Swiss Spallation Neutron Source (SINQ):** Villigen, Švýcarsko (národní zdroj) |
| SINQ je pulzní zdroj neutronů, kde je olověný terč ostřelován protony z 50 MHz synchrotronu. Díky vysoké frekvenci zdroje se zde uplatňují především metody běžně využívané na reaktorových-kontinuálních zdrojích. SINQ provozuje 17 zařízení pro rozptylové a zobrazovací experimenty a dále specializovaná pracoviště pro jaderně-analytické metody s využitím neutronů a muonů. Také SINQ zpřístupňuje podstatnou část své kapacity externím uživatelům prostřednictvím programu otevřeného přístupu, zpravidla dvakrát ročně. |
| _Informace o zařízení_:<br><https://www.psi.ch/en/sinq/instrumentation> |
| _Informace pro uživatele_:<br><https://www.psi.ch/en/sinq/access-to-sinq> |


| | 
| --- |
| **ISIS Neutron and Muon Source**, **STFC**, Didcot, United Kingdom (národní zdroj) |
| ISIS je pulzní zdroj neutronů využívající 50 Hz synchrotron o výkonu 160 kW. Na rozdíl od reaktorových zdrojů umožňuje efektivní realizaci spektroskopických experimentů metodou doby letu (time-of-flight) a představuje tak důležitý komplement k reaktorovým infrastrukturám. ISIS provozuje více než 30 experimentálních zařízení pokrývajících širokou škálu neutronových spektroskopických, difrakčních a zobrazovacích metod, a dále poskytuje experimentální možnosti na muonových svazcích. Návrhy na experimenty jsou přijímány od uživatelů z Velké Británie i ze zahraničí a posuzovány dvakrát ročně. |
| _Informace o zařízení_:<br>[https://www.isis.stfc.ac.uk](https://www.isis.stfc.ac.uk/) |
| _Informace pro uživatele_:<br><https://www.isis.stfc.ac.uk/Pages/For-Users.aspx> |

| | 
| --- |
| **Budapest neutron centre (BNC)**, Budapešť, Hungary (národní zdroj) |
| BNC je neutronové centrum u 10 MW výzkumného reaktoru. Provozuje více než 16 experimentálních zařízení pokrývajících neutronovou spektroskopii, difrakci, zobrazování a aktivační analýzu. Podstatná část kapacity je nabízena externím uživatelům v rámci programu otevřeného přístupu, typicky dvakrát ročně. |
| _Informace o zařízení_:<br>[https://bnc.hu](https://bnc.hu/) |
| _Informace pro uživatele_:<br><https://bnc.hu/user-office/> |

### Ve výstavbě

| | 
| --- |
| **Evropský spalační zdroj (ESS ERIC),** Lund, Sweden |
| ESS je nejvýkonnější pulzní neutronový zdroj, který se aktuálně staví v Lundu ve Švédsku. Česká Republika je jednou ze zakládajících členských zemí ESS ERIC a podílí se na jeho výstavbě a budoucím využití prostřednictvím domácí výzkumné infrastruktury ESS Scandinavia-CZ. První fáze výstavby počítá s výkonem 2 MW (průměr za periodu) a 15 instrumenty pro široké spektrum metod neutronového rozptylu a zobrazování. Projekt počítá s budoucím rozšířením až na 22 instrumentů a výkon 5 MW). Spuštění uživatelského programu je plánováno v průběhu roku 2028. |
| _Informace o zařízení_:<br><https://ess.eu> |
| _Informace pro uživatele_:<br><https://ess.eu/science-support-systems/forusers> |