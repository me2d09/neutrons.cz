---
title: "Vznikla Česká neutronová asociace!"
date: 2025-05-13
image: "/images/2025/zalozeni.jpg"
---
Od 13. května 2025 má česká vědecká komunita svou oficiální neutronovou asociaci. Asociace sdružuje české vědecké a akademické pracovníky a studenty, kteří využívají neutronové záření k výzkumným účelům, a kteří chtějí společně podporovat rozvoj neutronové komunity v České republice.

Hlavní cíle Asociace zahrnují organizaci odborných setkání, šíření informací mezi členy, propagaci výzkumu s využitím neutronového záření a aktivní reprezentaci české neutronové komunity na národní a mezinárodní úrovni. Důraz je kladen rovněž na vzdělávání nové generace vědců a podporu mezioborové spolupráce.

Význam pro Českou republiku:
 - Vytvoření jednotné platformy pro české uživatele neutronových zdrojů
 - Posílení komunikace mezi vědeckými institucemi, státní správou a veřejností
 - Zajištění viditelného zastoupení české neutronové komunity v evropských a světových iniciativách
 - Podpora mladých odborníků a vzdělávacích aktivit

Česká neutronová asociace je připravena aktivně rozvíjet spolupráci, podporovat české uživatele neutronových zařízení a usilovat o silnou pozici české neutronové vědy v evropském i globálním kontextu.

Více o Asociace se dočtete [zde](/about), případně se podívejte na naší [organizační strukturu](/organizace).


